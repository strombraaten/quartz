---
date: 2023-04-30
lastmod: 2024-04-30
tags:
  - AI
  - teknologi
  - nyhetsbrev
aliases: 
title: hvordan snakker du med en maskin
publish: true
---

## Samtalekunst mellom menneske og maskin

Når vi snakker om [[kunstig intelligens]] (forkorta til AI – "Artificial intelligence") så er det bare et system som har fått en rekke med instrukser – `Hvis dette skjer så skal du gjør det her`. Og de instruksene kommer fra folk som deg og meg, bare at de folka sannsynligvis kan mye mer om programmering og maskinlæring enn det jeg kan iallefall. 

De instruksene riktignok blir veldig tydelig når vi dykker inn i verden av [ChatGPT](https://www.nrk.no/nyheter/kunstig-intelligens-og-chatboter-1.16283115), og såkalte [_store språkmodeller_](https://www.uv.uio.no/om/organisasjon/idea/aktivitetstilbud/idea-arrangerer/idea-seminar/ai-seminar-varen-2023/idea-ai-seminar---jan-tore.pdf) (Large Language Models = LLM). For da er det ikke lenger bare utviklere som formulerer de instruksene, men det er også deg og meg. Og da er det ikke lenger et krav at du må kunne masse om kodegreier som du ikke egentlig bryr deg noe om. Da handler det bare om å stille gode spørsmål. Og spørsmål, DET er jeg god på!

## Hvordan stille gode spørsmål

Å stille gode spørsmål i en samtale er noe jeg har fokusert mye på. **Skamløs promo**: Faktisk såpass mye at jeg har lagd et produkt som heter Samtalekort, som er en liten eske med 25 spørsmål som sparker i gang en god prat (koster bare 150 kr + frakt,søk opp nummeret `773568` på Vipps).

Å stille spørsmål til en maskin derimot er nytt for meg, men det har jeg eksperimentert med de siste ukene og månedene.

På samme måte som når du snakker med vanlige folk lønner det seg også her å være tydelig. Både i hvordan du formulerer spørsmålet ditt, men også hva du ønsker å få ut av det. Hva er et eksempel på et svar du er ute etter?

Jeg kan forklare det bedre med en kort digresjon. Hvis jeg småprater med folk prøver jeg å ligge unna spørsmål som "Hva jobber du med?", eller "Hvordan går det?", nettopp fordi svarene er forhåndsdefinert. Fra et sosialt ståsted så veit vi hva som er vanlig å svare på de spørsmålene, så det går mer eller mindre på automatikk. Om du spør noen "Hvordan går det?" så er det forventa at man sier noe sånt som "Jo takk, bare bra!"

Om jeg derimot spør "Du, si meg, hvilke små gleder er det du koser deg med nå om dagen? Er det for eksempel en serie du ser på, en hobby du har plukka opp, eller et tema du har researcha og dykka dypt i?"

På den måten gir du eksempler på hva slags svar du er ute etter, og du øker sjansen for å få de svarene du selv vil ha.

### Eksempel på spørsmål og svar

Eksempelet under er altså et spørsmål jeg stilte [den kunstige intelligensen i Raycast](https://www.raycast.com/ai):

### Spørsmålet

> **Meg:**  
> _Oppfør deg som en veldig pedagogisk lærer med 15 år erfaring eller mer. Du har en hyggelig og jovial tone, ikke for formell og prippen. 
> 
> Temaet jeg vil lære om er hvordan jeg som bruker kan stille presise spørsmål til en stor språkmodell (LLM), og få presise og troverdige svar. 
> 
> Forklar det som om jeg er en 90 år gammel person med veldig lav teknologisk forståelse. Start med det grunnleggende og introduser de vanskeligere punktene etterhvert._

### Eksempel på svar:

> AI:  
> Hei og velkommen! Jeg vil gjerne hjelpe deg med å lære hvordan du kan stille presise spørsmål til store språkmodeller og få presise og troverdige svar.
> 
> Først og fremst, hva er egentlig en stor språkmodell? En stor språkmodell er en type kunstig intelligens som kan forstå og produsere menneskelig språk. Denne typen teknologi har blitt veldig avansert de siste årene og kan hjelpe oss med å finne svar på spørsmål, oversette språk og til og med skrive tekster.
> 
> Når du skal stille spørsmål til store språkmodeller, er det viktig å tenke på hva du egentlig vil vite. Jo mer presist spørsmålet ditt er, jo mer sannsynlig er det at du vil få et presist svar. Prøv å unngå å stille for generelle spørsmål, for eksempel "Hva er livet?" eller "Hva er kjærlighet?" Disse spørsmålene kan være vanskelige for store språkmodeller å svare på, og svarene du får kan være upresise eller ikke relevante.
> 
> Det kan også være lurt å bruke nøkkelord når du stiller spørsmål. Hvis du for eksempel vil vite mer om klimaendringer, kan du prøve å inkludere nøkkelord som "global oppvarming" eller "karbonutslipp" i spørsmålet ditt. Dette vil hjelpe den store språkmodeller med å forstå hva du vil vite mer om, og gi deg et mer presist svar.
> 
> Når du har stilt spørsmålet ditt, kan du forvente å få et svar fra de store språkmodellene. Det er viktig å huske at svaret du får kan være basert på informasjon som modellen har lært fra ulike kilder på internett, og det kan derfor være lurt å sjekke flere kilder for å være sikker på at svaret er troverdig.
> 
> Til slutt vil jeg gjerne minne deg på at det er helt greit å ikke forstå alt med en gang. Å lære å bruke store språkmodeller kan ta litt tid, men med litt øvelse vil du snart bli en ekspert på å stille presise spørsmål og få presise og troverdige svar. Lykke til!

Om du er nysgjerrig på å forstå bakgrunnen til kunstig intelligens så kan du bli med å lese [Inga Strümke sin bok om Maskiner som tenker](https://www.norli.no/boker/dokumentar-og-fakta/historie-og-dokumentar/debatt-og-samfunn/kunstig-intelligens-5) – _algoritmenes hemmeligheter og veien til kunstig intelligens_. Hittil vil jeg si at den er lett å lese, og legger et slags bakteppe for diskusjoner som dukker opp jevnt og trutt nå.

## Troverdighet og det å spille maskinen god

For å begrense sjansen for at AI'en bare dikter opp ting så kan du be den om å ikke lyve. På en måte. 

### Kontekst

For å få mer presise svar basert på det du vil vite mer om så kan du gi AI'en mer kontekst. Du kan legge føringer på hva svaret skal inneholde, eller innebære.

### Eksempler

- Hvis svaret ikke befinner seg i teksten nedenfor så skal du si "Jeg veit ikke"
- Svar utelukkende basert på konteksten du har fått, og svar så troverdig som mulig.
	- Må ærlig innrømme at jeg er usikker på om den siste halvdelen av setningen der utgjør noen forskjell.
