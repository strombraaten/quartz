---
date: 2023-03-12
lastmod: 2023-03-12
tags:
  - nyhetsbrev
aliases:
  - Nyhetsbrev på 1-2-3
title: Nyhetsbrev på 1-2-3
publish: true
slug: nyhetsbrev-pa-123
---

# Heisann verden!

[3-2-1-tankegangen](https://jamesclear.com/3-2-1/february-2-2023) er noe James Clear, forfatteren av Atomic Habits, har gjort i mange år. Samtidig var det først da jeg så [nyhetsbrevene til Jacky Zhao](https://github.com/jackyzha0/blog/blob/master/newsletter/4.md) at puslespillbitene falt på plass i hodet mitt.

Jacky er forøvrig den usynlige internett-legenden som har gjort det mulig for meg å lage min egen digitale hage i løpet av en helg. Han fortjener altså heder og ære 👏

Han delte nemlig nyhetsbrevene sine opp i følgende bolker:

1.  3 things I found interesting
2.  2 things I've been wondering about
3.  1 thing I've done

Så jeg tenker vi kan prøve vårs på det formatet der, og se hvordan det går, eller hva tenker du? 🤷‍♂️

Jeg kommer riktignok til å reversere rekkefølgen, for det er noe morsomt med å kunne spille på "*nyhetsbrev på 1-2-3*"-tanken.

Titlene på de ulike punktene kommer jeg garantert til å endre på, altså at det som var to ting-punktet én uke, plutselig er tre ting-punktet neste uke, bare fordi jeg hadde mer å si om det, men det har jo ingenting å si. Så da klinker vi til! 🥳

## 1 ting jeg har gjort

Lagd nyhetsbrev! Men det her er nytt for meg, så jeg vil veldig gjerne vite om det er noe "rart" med epostene du får. Denne gangen f. eks får du se hvordan nyhetsbrevet ser ut med kun HTML. Da får du alt jeg har skrivi, men det er også en kritthvit bakgrunn med Times New Roman som skrifttype. Det skal jeg prøve å endre på til neste gang.

Det er derfor jeg trenger deg til å si i fra om noe "skurrer", som ikke virker helt riktig, eller som bare kunne vært bedre. For jeg vil at det her skal være en god leseropplevelse, men det kan hende det ser annerledes ut for deg enn det gjør for meg.

## 2 ting jeg likte

1.  [Podcasten med Maggie Appleton](https://open.spotify.com/episode/3wUYDrn5wB7oNDrugprH1F?si=523211ad911247df) om digitalt hagebruk
	- Bare kom deg gjennom de kleine lydeffektene

3.  *Zen mode* i Visual Studio Code-appen
	- Jeg er ikke vant til å kode, så for min del er det utrolig deilig å gjemme alt som oppfattes som "støy". På den måten kan jeg lettere fokusere på den ene tingen jeg må forstå meg på om gangen, og tilpasse opplevelsen av å lese gjennom all koden.

![[images/Simens-skjermbilder-12-03-2023.png]]

## 3 tanker jeg har hatt den siste uka

### Den første tanken

Det er fort gjort å bruke den digitale hagen til å forklare om hva en digital hage er, og snakke om historien bak den, men det har jeg ikke like mye interesse av, merker jeg. Min store helt i livet, Maggie Appleton derimot, har også [gjort det tidligere](https://maggieappleton.com/garden-history), på en utrolig god måte.

I podcast-episoden jeg nevnte i forrige punkt forteller utdyper hu også om hennes tanker om digital hage-konseptet. Om hvordan du *følger* interessene dine i større grad, enn du kanskje ville gjort med en blogg.

Jeg mener også at interessene dine bygger videre på hverandre i hageformatet, i større grad. For med en blogg vil du kanskje hoppe fra én kontekst til en annen, mens med en digital hage føles det mer som en forlengelse – som en invitasjon til å dykke dypere i et sidespor, om du vil.

### Den andre tanken

Hvordan kan jeg bruke tags på notatene mine for å indikere hvor gjennomtenkte, eller bearbeida de er?

Apropos Maggie Appleton så skiller hu mellom “budding”, “seedling”, og "evergreen" notater, for å spore progresjonen over tid. Når jeg oversetter det til norsk derimot så føles det ut som det er noe halvkleint med å kategorisere notater ut i fra frø, spire, fullvokst/i blomst eller noe lignende. Kanskje jeg bare må bli mer vant til det.

Om du har forslag er det bare å svare på denna eposten! ✉️

Selv om begrepene ikke er på plass så er behovet der riktignok. Et eksempel er [[hvordan-jeg-har-lagd-denne-sida|hvordan jeg har lagd denne sida]]. For øyeblikket er det både engelsk og norsk der, i tillegg til at jeg bare har kopiert inn den oppskriften som jeg fulgte for å lage sida.

For at andre skal kunne lage det samme vil jeg dele framgangsmåten, men en del av meg føler at jeg burde skrive den om i mine egne ord, og utdype mer. Samtidig var jo den opprinnelige oppskriften såpass god at jeg fikk alt opp å gå på under 2 timer. Så da har jeg jo absolutt troa på at andre skal få det til og 💪

### Den tredje tanken

Ettersom jeg legger ut flere halvferdige ideer vil jeg nok trenge et vennlig spark i rumpa for å utdype tanken videre. Det tror jeg kan være en veldig fin måte å skape et tettere forhold mellom deg og meg, sånn at du er med på å styre hva jeg skriver mer om.

På de notatene som er spesielt halvferdig (altså i frø-stadiet om du vil bruke den metaforen) så håper jeg du sier i fra dersom du vil at jeg skal utdype det videre. Jeg kommer nok til å legge igjen en tekstboks på de notatene der som oppfordrer til masing. For på den måten blir du en slags "accountability partner", eller beregnelighets-bror som vi kan kalle det på norsk.

---

*Det var alt for denne gangen! Takk for at du er med helt fra starten. Det betyr mye for meg. Gleder meg til å se hvor det her tar veien :)

Ha en fin dag!*
