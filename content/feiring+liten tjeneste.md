---
date: 2023-04-23
lastmod: 2024-03-07
tags:
  - nyhetsbrev
aliases: 
title: Feiring + en liten tjeneste
publish: true
slug: feiring
---
[Simenskriver-sida](https://www.simenskriver.no/) er endelig oppe og kjører! Og det er stas altså. For min del illustreres det av godt Robert De Niro på gifen under her.

![[images/about-fucking-time.webp]]

For å slite med domenegreier, altså at det skal være mulig å gå til simenskriver.no uten å få en feilmelding, det er som å ha et ferdigbygd hus som du har rota bort nøkkelen til. Du bare står på utsida og stanger hodet i veggen. Stor takk til [Kjartan](https://www.dovenpels.no/) som hjalp meg med å finne ut hvor jeg hadde lagt nøkkelen til huset mitt, sånn metaforisk sett.

Betyr det at den er ferdig riktignok? På ingen måte. Det er der du kommer inn i bildet.

## Liten tjeneste

Hjemmesider blir sjeldent ferdig. De kommer bare til et punkt hvor det er viktigere å ta den i bruk, og lære av hva som ikke fungerer, sånn at jeg kan gjøre den bedre. Og det er der jeg er nå.

Da jeg begynte å skrive nyhetsbrevet i dag var det en haug av linker som ikke fungerte, i tillegg til at ikonet til søkefeltet forsvinner fremdeles i ny og ne uten at jeg aner hvorfor. Noe av det har jeg fått fiksa opp i, som f. eks linkene under Folkets Favoritter, men det er sikkert mye mer jeg ikke har sett ennå.

Derfor trenger jeg hjelp. Hjelp til å finne feil for å kunne fikse det.

Så det jeg lurer på er om du kan klikke deg inn på [simenskriver.no](http://simenskriver.no), utforske sida litt, og se om det skjer noe rart. Om du får en feilmelding av noe slag, eller en form for "uventa oppførsel".

### Hvordan kan du gi best mulig tilbakemelding?

1. Jeg trenger å vite hvor på sida det skjer feil (under hvilken overskrift, eller hvilken underside)
2. Hva slags feilmelding får du? Altså hva er det som oppstår som du ikke hadde forventa?
3. Hva slags "enhet" bruker du? Ser du på sida på en 47-tommers skjerm, eller en liten iPhone SE fra fra 2016? Eller kanskje en Lenovo tablet?

Uansett kan du sende tilbakemeldinga som et svar på denna eposten.

Eksempel:

> _Når jeg trykker på Den neste nye tingen-linken under Folkets Favoritter på forsida får jeg en feilmelding som sier at siden ikke finnes. Bruker en iPhone 12 mini._

## Hva var egentlig forskjellen fra den gamle og den nye sida?

Jo, som jeg har snakka om tidligere går jeg vekk fra [en tradisjonell bloggtilnærming](https://www.simenskriver.no/notes/Det-er-noe-feil-med-blogging-som-konsept), hvor det nyeste flyter til toppen, mens "det gamle" synker til bunns.

### Gammel versjon

![[images/simenskriver-gammel-versjon.png]]

### Ny versjon

Retningen jeg går i nå er mer som en "[digital hage](https://www.simenskriver.no/notes/Digitalt-hagearbeid?utm_source=simenskriver&utm_medium=email)", hvor jeg bearbeider notater over tid. Det er altså noen tanker som er mindre gjennomtenkt enn andre. Jeg kan også tilrettelegge for at det blir morsommere å utforske ulike områder, ved å lage lister med linker på forsida, som jeg ikke kunne gjort med en tradisjonell blogg.

![[images/simenskriver-ny-versjon.png]]

Faktisk så har jeg fått lurt inn en slags hybrid. Så hvis du har vært innom sida før og vil se hva som har skjedd siden sist så finner du tre rykende ferske notater lett tilgjengelig.

Målet mitt er å forlenger levetiden og relevansen til det jeg skriver. Det gjør jeg blant annet ved å vise såkalte "tilbakekoblinger", som viser hvilke andre notater som er relatert til det du leser. Det finner du i bunnen av hvert enkelt notat.

![[images/tilbakekoblinger-og-graf.png]]
